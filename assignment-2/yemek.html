<html>
    <head>
        <meta charset="utf-8">
        <title>Yemek Kültürü</title>            
    </head>    
    <body> 
        <img src="Gorseller/yemek.jpg" alt="Bayburt" title="Bayburt" width="500" height="300">  
        <h1><font color="red">Yemek Kültürü</font></h1>
        <p> Bayburt’un eski bir tarihe sahip olması ve coğrafyası, yemek kültürünü de etkilemiştir. Bayburt mutfağı hamur işleri, etli ve zeytinyağlı yemekler, çorba ve tatlı 
            çeşitlerine dayanmaktadır. Çoğunlukta hamur işleri ön plandadır. Kendisine has yemek kültürü olan Bayburt’un meşhur yemekleri kara pancar, ekşi lahana, galacoş,
            kesme çorba, lor dolması, süt böreği, tatlı çorba, yalancı dolma, tel helva, herse ve zirondur. </p>
            
        <h2>Herse</h2> <img src="Gorseller/Yemekler/herse.jpg" alt="herse" title="herse" width="500" height="300">     
        <p>Herse, Bayburt’ta severek tüketilen ve lezzetli yemeklerinden bir tanesidir. Yapımı kolay bir lezzettir. Kullanılan malzemeler aşurelik buğday, tavuk budu, tereyağı, 
            tuz ve sudur. Aşurelik buğday, su ve tavuk budu eklenerek düdüklü tencere içerisinde pişirilir. 45 dakika pişirme işlemini gerçekleştirdikten sonra tavuklar içerisinde 
            çıkarılıp çorba kıvamında olan yarmanın içerisine tereyağı eritilmeden eklenir. Bu işlemi sıcakken yapmalısınız. Yarmaları tahta kaşıkla iyice ezip tereyağı ile lezzetinin
            harmanlanmasını sağlayın. Üzerine küçük küçük dittiğiniz tavukları serpiştirip servise hazır hale getirin. Evde kolayca yapılabilecek bir yemektir. </p>

        <h2>Ziron</h2> <img src="Gorseller/Yemekler/ziron.jpg" alt="ziron" title="ziron" width="500" height="300">   
        <p>Ziron, Bayburt’un meşhur tatlarından bir tanesidir. Yufka, yoğurt, sarımsak, tereyağı, sıvıyağ, domates ve tatlı biber salçası, gerekli olan malzemelerdir. 
            Yufkalar düz bir zemin üzerine serilerek rulo şekli verilir. Sonrasında bu rulolar 2 ile 3 santim uzunluğunda kesilip dik bir şekilde tepsi içerisine dizilir. 
            Tereyağı ile sıvıyağ karıştırılıp tava içerisinde biraz eritilir. Tepsiye dizilen yufkaların üzerine dökülüp önceden ısıtılmış 180 derecelik fırında kızartılır. 
            Yufkalar pişerken iki farklı sos hazırlanır. İlk olarak yoğurt ile sarımsak iyice karıştırılıp uygun kıvama getirilir. Diğer sos için salça ve yağ gereklidir. 
            Bir tava içerisinde yağ ve salça kızdırılır. Fırında kızartılan yufka ruloları çıkartıldıktan sonra üzerine ilk olarak yoğurtlu sos, ardından salçalı sos dökülüp 
            servise hazır hale getirilir. </p>

        <h2>Lor Dolması</h2> <img src="Gorseller/Yemekler/lordolma.jpg" alt="lordolma" title="lordolma" width="500" height="300"> 
        <p>Lor dolması, yöre halkının severek tükettiği lezzetli yemeklerden birisidir. Bayburt ile özdeşleşen bir yemek haline gelmiştir. Haşlanan pazı yapraklarının içerisine 
            lor peyniri, bulgur, kuru soğan, kaymak ve yumurtadan olan karışım konularak yapılır. Normal sarma şeklinde sarılarak tepsi içerisine dizilir. Üzerine su ilave edildikten
            sonra 180 derece önceden ısıtılmış fırında pişirilir. Piştikten sonra sıcakken üzerine tereyağı eklenir ve ardından servis tabaklarına konularak sunuma hazır 
            hale getirilir. </p>
            
        <h2>Yalancı Dolma</h2> <img src="Gorseller/Yemekler/yalancıdolma.jpg" alt="yalancıdolma" title="yalancıdolma" width="500" height="300"> 
        <p>Yalancı dolma, Bayburt’a has geleneksel yemeklerden bir tanesidir. Yapımı için gerekli olan malzemeler arasında lahana, kemikli et, bulgur, soğan, salça, reyhan, tuz, 
            pul biber, karabiber, yağ ve un yer almaktadır. İlk olarak lahana iyice yumuşayana kadar haşlanıp soğumaya bırakılır. Bulgurun yumuşaması için biraz su içerisinde 
            pişirilip sonrasında biraz un ilave edilip karıştırılır. Diğer dolma içi malzemeler eklenerek lahana yapraklarına sarılır. Bir tencere içerisine dizilen sarmaların 
            üzerine kuru etler dizilerek fırında pişirilmeye bırakılır. Ardından pişen yalancı dolma biraz dinlendirilerek servis hazır hale getirilir. </p>

        <h2>Galacoş</h2> <img src="Gorseller/Yemekler/galacos.jpg" alt="galacos" title="galacos" width="500" height="300"> 
        <p>Galacoş, Bayburt’un geleneksel yemekleri arasında yerini almaktadır. Ana malzemeleri dana kıyma, mercimek, soğan, domates salçası, biber salçası, sarımsak, yoğurt, tereyağı 
            ve tırnak pidedir. İskender tarzı hazırlanan bir lezzettir. İlk olarak pidelerin ufak bir şekilde doğranması ve üzerine tereyağı gezdirilip fırında kızartılması 
            gerekmektedir. Üzerine dökülecek kıymalı bölümün hazırlanışında en başta soğanlar minik minik doğranarak yağ dökülen tava içerisinde pişirilmelidir. Ardından salça 
            ve kıyma ilave edilerek bir süre daha kavrulur. Bu karışım iyice piştikten sonra üzerine haşlanmış yeşil mercimek eklenip, kısa bir süre daha pişirilip ocağın altı 
            kapatılır. Dilerseniz çeşitli baharatlar da ekleyebilirsiniz. Son olarak fırında kızartılan pideler servis tabağı içerisinde dizilip üzerine sarımsaklı yoğurt dökülür. 
            Ardından kıymalı sos üzerine eklenerek servise hazır hale getirilir.  </p>
        
        <h2>Kara Pancar</h2> <img src="Gorseller/Yemekler/karapancar.png" alt="karapancar" title="karapancar" width="500" height="300"> 
        <p>Bayburt’un yöresel yemeklerinden biri de kara pancar yemeğidir. Evde yapımı basit olan kara pancar, yöre halkı tarafından tercih edilen yemeklerdendir. İçerisinde ince 
            kıyılmış soğanlar, et, salça, haşlanmış yeşil mercimek, evelik ve bulgur bulunmaktadır. 
            İlk olarak ince kıyılmış soğanlar yağda kavrulduktan sonra içerisine salça ve et ekleyerek bir süre daha kavurma işlemine devam edilmelidir. Etler iyice yumuşayana kadar 
            su ekleyerek pişirilir. Ardından bu kavrulan karışımın içerisine yeşil mercimek, bulgur, haşlanmış evelik ve su ekleyerek kısık ateşte pişmeye bırakın. Yemek piştikten 
            sonra bir süre dinlendirin ve sonrasında ise servis edin.   </p>

        <h2>Kesme Çorba</h2> <img src="Gorseller/Yemekler/kesmecorba.jpg" alt="sapsapkofte" title="sapsapkofte" width="500" height="300"> 
        <p>Kesme çorba, yöre halkı tarafından sıklıkla tüketilmektedir. Yapımının kolay olması ve lezzetli oluşuyla Bayburt’ta tercih edilen yemekler arasındadır. Gerekli olan 
            malzemeleri salça, soğan, yumurta, un, haşlanmış yeşil mercimek, yağ, kıyma ve dargındır. Un, yumurta, su ve tuz ile hamur yapılır. Ardından orta kalınlıkta bir yufka 
            şeklinde açılan yufkalar erişte şeklinde kesilir. Bir tencere içerisine ince doğranmış soğanlar ve yağ eklenerek pişirilir. Ardından salça ilave edilerek bir süre daha 
            pişirilmeye devam edilir. Haşlanmış mercimek ve su ilave edilerek 10 dakika boyunca pişirilir. Son olarak içerisine erişte eklendikten sonra tuzla yoğrulan kıymayı köfte 
            haline getirerek köfteler de eklenir. Bir süre daha pişirildikten sonra servise hazır hale getirilir. Dilerseniz piştikten sonra içerisine dargın da ilave edebilirsiniz.</p>
        
        <h2>Ekşi Lahana</h2> <img src="Gorseller/Yemekler/eksilahana.jpg" alt="eksilahana" title="eksilahana" width="500" height="300"> 
        <p>Bayburt’un bir diğer yöresel lezzeti ise ekşi lahanadır. Evlerde çok sık yapılıp tüketilmektedir. Gerekli olan malzemeler et ya da kavurma, salamura lahana, bulgur, kuru 
            soğan, salça, kırmızıbiber ve tuzdur. İlk olarak et suda haşlanmaktadır. Etler iyice yumuşadıktan sonra üzerine bulgur eklenip biraz daha kaynatılır. Bu karışımın 
            içerisine ince doğranmış ekşi lahana eklenir. Farklı bir tavada soğanlar pembeleşinceye kadar pişirilir ve üzerine kırmızıbiber ile salça eklenir. Ardından bu karışım 
            etli ve ekşi lahanalı karışımın içerisine dökülür. Pişme süresi yaklaşık olarak 45 dakikadır.</p>
        
        <h2>Tatlı Çorba</h2> <img src="Gorseller/Yemekler/tatlicorba.jpg" alt="tatlicorba" title="tatlicorba" width="500" height="300"> 
        <p>Bayburt’un tatlıları arasında bulunan tatlı çorba, aşureye benzemektedir. Tatlı çorbanın içinde kuşburnu, üzüm, yarma, kayısı, fındık, toz şeker, tuz ve un bulunmaktadır. İsteğe göre de incir ve erik ilave edilir. 
            İlk olarak aşurelik buğday sıcak su içerisinde birkaç saat bekletilir. İyice yumuşadıktan sonra bir tencere içerisine buğday ile su eklenerek kaynamaya bırakılır. Buğdayların iyice pişmesinin ardından diğer 
            malzemeler eklenip yoğun bir kıvam alana kadar pişirilir. Sonrasında pişen çorba kaselere dökülerek üzerine ceviz eklenip servise hazır hale getirilir. </p>
        
        <h2>Süt Böreği</h2> <img src="Gorseller/Yemekler/sutboregi.jpg" alt="sutboregi" title="sutboregi" width="500" height="300"> 
        <p>Süt böreği, Bayburt’un geleneksel mutfağının bir parçası haline gelmiştir. Bayburt’un tatlılarından birisidir. Açılan yufkalar bir bardak ile kesilerek yuvarlak bir şekil 
            verilir. İçerisine kavrulmuş ve dövülmüş fındıklar ilave edilir ve fırın içerisinde kızarana kadar pişmeye bırakılır. Börekler piştikten sonra süt ve şeker ile hazırlanan
            şerbet üzerine dökülür. Son olarak üzerine fıstık serpiştirilerek servise hazır hale getirilir. Yapımı zor olsa da, lezzetinden dolayı tercih edilen tatlılar arasındadır. </p>
        
        <h2>Tel Helva</h2> <img src="Gorseller/Yemekler/telhelva.jpg" alt="telhelva" title="telhelva" width="500" height="300"> 
        <p>Tel helva, Bayburt’un en çok bilinen tatlılarından bir tanesidir. Lezzeti ile birçok ziyaretçinin dikkatini çeken bir tatlı türüdür. Yapımı tek kişi ile zor olan tel helva,
            birkaç kişi ile yapılmaktadır. Gerekli olan malzemeleri tereyağı, un, toz şeker ve limondur. Şekerin içerisine su koyup kaynattıktan sonra üzerine limon sıkılır. Bu 
            hazırlanan şerbetin hafif kırmızı renk alması gerekmektedir. Ağda kıvamına geldiğini anlayabilmek için hazırlanan şerbetten bir kaşık alınıp soğuk suyun içerisine 
            dökülmesi gerekmektedir. Farklı bir tencere içerisinde yağ ve un kavrulup soğumaya bırakılır. Ardından ağda kıvamı verilen şerbet ile zorlu bir sürece geçilir. Bu yoğun 
            kıvamlı şerbet beyaz renk alana kadar yoğrulur. Sonrasında iki kişinin uçlarından çekilmesi ile simit şekli verilir. Un ile hazırlanan kavurmanın içerisine batırılarak 
            tel tel olanak kadar çekiştirme ve simit şekli verme işlemine devam edilir. İlde meşhur olan tel helvayı hemen hemen yerde bulmak mümkündür. </p>
        



        

</html>